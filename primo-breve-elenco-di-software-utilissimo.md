---
description: >-
  Ovvero, chicche più o meno legali che possono migliorare di molto il lavoro ed
  il consumo di tecnologia.
---

# Primo breve elenco di software utilissimo

A seguito, una lista di programmi molto piacevoli da usare e, perché no, impostare direttamente come applicazioni di default su `Impostazioni => App => App Predefinite`!

1. [7-Zip](https://www.7-zip.org/), ottimo gestore di archivi compressi free OpenSource scritto tutto in C++. Molto migliore rispetto ad ogni altra alternativa come WinRar e supporta ogni formato di compressione esistente.
2. [Calibre](https://calibre-ebook.com/), gestore di E-Book molto valido. Perfetto per gestire e caricare E-Book piratati sul proprio kindle.
3. [CrystalDiskInfo](https://crystalmark.info/en/software/crystaldiskinfo/), utilità molto simpatica per analizzare lo status e la salute dei dischi di memoria del proprio computer \(leggendo i valori interni contenuti nel driver fisico dell'unità di memoria\). Contiene inoltre molte utilità di valutazione delle performance del proprio disco \(per constatare quanto faccia schifo un HDD rispetto ad un SSD\).
4. [GitHub Desktop](https://crystalmark.info/en/software/crystaldiskinfo/), splendido programma che offre una grafica funzionale e completa per sfruttare Git sui propri repository locali \(più info su _"Git è una cosa bella!"_\).
5. [IrfanView](https://www.irfanview.com/), ottimo e velocissimo visualizzatore di immagini che offre anche una serie di utensili semplici ed immediati di manipolazione e modifica. Da usare come programma di default. Milioni di volte superiore rispetto al visualizzatore di default di Windows 10. 
6. [Microsoft Keyboard Layout Creator](https://www.microsoft.com/en-us/download/details.aspx?id=22339), molto utile per creare la propria tastiera "migliorata" aggiungendo tasti e combinazioni di tasti non presenti in un layout italiano standard e fabbricarne un file di installazione da poi caricare nel proprio sistema \(personalmente, mi sono fabbricato una tastiera italiana con su inclusa la "È" maiuscola, la "~" tilde ed il carattere " \` " che è noto in italiano come "apostrofo inverso" e che viene usato molto nella sintassi del Markdown ed in LaTeX\).
7. [Visual Studio Code](https://code.visualstudio.com/), veramente ottimo editor universale di codice sviluppato dalla Microsoft, funzionante su ogni sistema operativo. Da non confondere con Visual Studio, che è la suite completa di sviluppo software su ambiente Windows. Maggiori dettagli nel capitolo _"Gli strumenti buoni per scrivere codice buono"._
8. [MiKTeX](https://miktex.org/), pacchetto software completo per avere un ambiente di sviluppo LaTeX funzionante su Windows. Include i compilatori LaTeX, un valido gestore automatico di pacchetti \(si consiglia di impostare "install packets on-the-fly without permission" durante l'installazione\), ed un editor LaTeX estremamente basic di nome TexWorks. Maggiori dettagli nel capitolo _"Kinky LaTeX"_
9. [TexMaker](http://www.xm1math.net/texmaker/), editor molto valido per codice LaTeX, molto consigliato per i principianti.
10. [MPC-HC](https://mpc-hc.org/), video e media player estremamente leggero e completo, molto più valido rispetto al estremamente popolare VLC. Da impostare come programma di default rispetto al \(pessimo\) media player di default di Windows 10. Da evidenziare che su MPC-HC è anche possibile, per i più nerdoni, fare uso di rendering engine esterni come [MadVR](http://madvr.com/), molto adatto nel fare l'upscaling di film e di cartoni animati ~~piratati~~ scaricati legalmente a bassa risoluzione.
11. [qBittorrent](https://www.qbittorrent.org/), ottimo, splendido gestore di Torrent OpenSource e totalmente scritto in C++. Estremamente più valido rispetto al più popolare  µTorrent.
12. [Speccy](https://www.ccleaner.com/speccy), piccola utilità molto simpatica che elenca pedissequamente ed elegantemente tutto l'hardware interno del proprio computer, in modo da essere in grado di dire ESATTAMENTE che cosa si ha sotto la scocca.
13. [SumatraPDF](https://www.sumatrapdfreader.org/free-pdf-reader.html), lettore di pdf molto agile ed elegante. \(~~Anche se personalmente faccio uso di una versione tremendamente piratata di Adobe Acrobat DC~~\)
14. [EZBlocker](https://www.ericzhang.me/projects/spotify-ad-blocker-ezblocker/), piccola utilità non troppo legale che blocca tutta la pubblicità su Spotify Free. Per adesso non mi ha mai deluso.
15. [Telegram Desktop](https://desktop.telegram.org/), perché Telegram è milioni di volte meglio rispetto a Whatsapp.
16. [WinCDEmu](http://wincdemu.sysprogs.org/), ottima utilità gratuita e leggera per emulare un lettore di CD e DVD per "riprodurre" file di tipo ".iso" e simili come se fossero proprio dei CD/DVD.
17. [WinDirStat](https://windirstat.net/), per riuscire ad "esplorare" a fondo i propri file e riuscire a visualizzare in fretta quali sono le cartelle ed i file che occupano più spazio nel proprio computer, questo programma gratuito e piacevole offre una visione ad albero estremamente immediata ed intuitiva.
18. [LinuxLive USB Creator](https://www.linuxliveusb.com/), qualora vogliate rinunciare a Windows e passare a Linux, questo è un programma molto intuitivo per creare le proprie chiavette USB di installazione di Linux.

