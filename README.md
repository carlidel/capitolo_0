---
description: >-
  Psst... Se sei su Github vieni a leggermi su GitBook!!!
  (https://carlidel.gitbook.io/capitolo-0/)
---

# Capitolo\_0

## Cosa è [Capitolo\_0](https://carlidel.gitbook.io/capitolo-0/)?

È una lista basic e disordinata di nozioni col senno di poi estremamente basic di informatica e computazione ma che, proprio in quanto basic, vengono date troppo per scontate in ogni manuale o referenza online di informatica o di programmazione, finendo per lasciare disorientati tutti coloro che si approcciano per la prima volta alla programmazione di qualsiasi livello.

La cosa, a mio parere, evidenzia un grave problema generale nella letteratura didattica della programmazione e dell'informatica, problema che spero nel futuro prossimo verrà risolto. Nel frattempo, desidero tentare di mettere insieme tutte le nozioni di informatica ottenute dopo nottate di lacrime e sangue passate su Google. Nozioni che possono migliorare di molto la vita e l'equilibrio mentale dello studente di fisica che si trova costretto ad approcciarsi al mondo della programmazione \(anche perché siamo nel 2019, ormai tutta la ricerca passa attraverso un po' di computazione severa\).

Questo è il mero passatempo di uno studente frustrato con una passione per la tecnologia tendente al feticismo. Un puro sfogo. Non pretende di essere assolutamente di buona qualità o di rimpiazzo al serio contenuto didattico proposto nei percorsi informatici a Fisica. Mi limiterò infatti ad elencare solamente cose trovate in giro, nozioni, strumenti e pareri personali che possono anche essere totalmente sbagliati e contestabili \(nel caso siano gravemente sbagliati, fatemelo sapere all'indirizzo mail carlidel95@gmail.com\).

### Cosa posso trovare in Capitolo\_0?

Queste cose:

* Consigli personali su come migliorare il rapporto umano col proprio computer;
* Link a strumenti che possono migliorare il flusso di lavoro nello scrivere codice;
* Link a tutorial estremamente base su come approcciarsi per la prima volta alla programmazione in C++ e Python;
* Alcune chicche software trovate in giro navigando per internet;
* Tutto quanto pensato per un computer con su **Sistema Operativo WINDOWS 10** \(perché lavoro esclusivamente su Windows 10, non per altri motivi\);

### Perché stai a fare questa cosa?

Da un lato per allenarmi ad usare GitBook, da un lato perché desidero allenarmi a scrivere documentazione e manuali di divulgazione, da un altro lato perché tutte le volte che un amico o collega mi chiede assistenza in informatica, la radice del problema risulta essere causata sempre dagli stessi medesimi fattori, che ho intenzione di elencare in questo lavoro di sfogo.

Inevitabilmente ci saranno in giro non pochi errori di ortografia e sintassi, ed in molti altri punti le scelte di parole e di frasi saranno decisamente infelici.

### Voglio dare una mano, fare aggiunte o correggere un errore!

Sei assolutamente il benvenuto! Il tuo aiuto è fondamentale! Apri un "Issue" sulla [corrispondente pagina di Github](https://github.com/carlidel/capitolo_0) e verrà subito presa in considerazione! Se sei disponibile posso anche aggiungerti come coautore!

### Vedo i titoli ma è tutto vuoto, posso scrivere io i contenuti?

Se lo fai ti offro genuinamente da bere.

